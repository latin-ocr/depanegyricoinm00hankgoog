34 F. Hankel: de panegyrico

’ perfecta, oum eidem epici carminis labori, ubi res non animi
ardore, sed ingenii acumine finguntur, prorsus sint impares.
Atque ille animi fervor et impetus proprius est 'fibulis
Quodsi ad animi altitudinem artis et doctrinae studia
accesserint, quid censes, qualem illum et quantum rerum ama-
toriarum poetam futurum fuisse? Quare mihi Tibullus non
magis ingenii magnitudine quam animi ubertate, coniuncta
cum quadam elegantia et venustate dicendi, eam laudem
sibi videtur peperisse, quam inter aequales consecutus est
et hae etiam aetate obtinet. Sed ad epicum genus ingenii
requiritur quaedam magnitudo, qua tenerior Tibulli animus
caret. Quae cnm ita sint, poeta epicum stilu'm et sonum
non, sicut Vossio¹y placuit, noluisse, sednon potuisse oon-
sequi videtur. Huc si addideris non libera Tibulli voluntate,
sed calamitate imminente Panegyricum esse conscriptum
eoque tempore compositum, quo Tibullus adulescentulus illa
¹ iudicandi et existimandi subtilitate, quam postea adeptus
¹ est, etiam carebat, non nimis audax esse videbor, si Pal-
dami, Hertzbergii, aliorum auctoritate neglecta vitia carminis
excusanda et Tibullo Panegyricum tribuendum ,esse censuero.

‘ ν Postquam autem ea explicavimus, quibus adducti Tibullo
Panegyricum tribuamus, reliquum est ut de tempore diea-
mus, quo primae poetae elegiae in publicum prodiisse vi-
deantur: Nam cum plurimi viri docti optimas Tibulli elegias
maximeque eas, ,quae Deliae missae sunt, ad eundem annum
referant, quo nos Panegyricum seriptum esse contendimus,
sno iure quaerat quispiam, quomodo fieri potuerit, ut eodem
fere tempore poeta ieiunum in Messallam carmen et pul-
cherrimas illas elegias quasi uno tenore composuerit.

Sed prius quam ad rem ipsam aggrediar, pauca mihi
proponenda sunt de tempore, quo Tibullum natum esse exi-
stimem. Atqui, nihil certi de anno, quo natus sit poeta,
constat. Uno Domitii Marsi epigrammate:

Tc quoque Vergilio comitem non aequa, Tibulle,

Mors iuvenem campos misit ad Elysios,

...ψ-..ψη

¹) in translatione germ. Tib. carm. praef. p. XXIII.

 

